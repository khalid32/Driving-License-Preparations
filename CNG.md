# সিএনজি(CNG)
সিএনজি মানে **কমপ্রেসড ন্যাচারাল গ্যাস(Compresed Natural Gas)** বা সংকুচিত প্রাকৃতিক গ্যাস। প্রাকৃতিক গ্যাসকে (মিথেন) চাপ দ্বারা সংকুচিত করে গ্যাস সিলিন্ডারে রাখা হয় এই জন্য এই গ্যাসকে সিএনজি বলা হয়।

**মোটরযানে পেট্রোল ও অকটেনের পরিবর্তে সিএনজি ব্যবহারের সুবিধা:**
1. জ্বালানী খরচ খুবই কম(শতকরা ৭৫ ভাগ কম)
2. দহন ক্রিয়া খুব ভালো সেজন্যই গাড়ী হতে কোন কালো ধোঁয়া বের হয় না।
3. দহনক্রিয়ার পর নির্গত ক্ষতিকারক কার্বন মনো-অক্সাইড এর পরিমাণ খুবই কম সেই জন্য পরিবেশ খুব বেশী দূষিত হয় না।
4. ইহা ডিজেল ও পেট্রোল উভয় ইঞ্জিনেই বুবহার করা হয়।
5. সিএনজি চালিত ইঞ্জিনে কর্মদক্ষতা অনেকদিন স্থায়ী থাকে। যেহেতু ইঞ্জিন হেডে কার্বন জমা হয় না।

**সিএনজি সিলিন্ডার মার্কিং/ডাটা চিনবার উপায়**</br>
সাধারণত সিএনজি সিলিন্ডারের গায়ে নিম্নবর্ণিত লেখা থাকে
1. Approval number(অনুমোদিত নম্বর)
2. Tare/Empty Weight(খালী অবস্থায় সিলিন্ডারের ওজন)
3. Water Capacity(ওয়াটার ক্যাপাসিটি)
4. Working Pressure(ওয়ার্কিং প্রেসার)
5. Test Pressure(টেস্ট প্রেসার)
6. Date of Approval(অনুমোদনের তারিখ)
7. Manufacturing Date(তৈরির তারিখ)
8. Manufacturer for CNG(শুধুমাত্র সিএনজি'র জন্য তৈরি করা হয়েছে)

<span style="color: #d63031; background-color: #fab1a0;font-size: 2em;">**সিলিন্ডারের সাইজ: ৫০, ৬০, ৯০ ওয়াটার লিটারস।**</span>

## সিএনজি যানবাহনে গ্যাস নেয়ার পূর্বে করণীয়:
1. <span style="color: #d63031;">২০০ বার (৩০০০ পিএসআই)</span> এর অধিক চাপে গাড়ীতে সিএনজি ব্যবহার করা আইনত নিষিদ্ধ। অতএব, নিরাপত্তার স্বার্থে গাড়ীতে ৩০০০ পিএসআই এর অধিক চাপে সিএনজি সরবরাহ থেকে বিরত থাকুন।
2. সিএনজি স্টেশনে/চত্তরে গাড়ীতে গ্যাস নেয়ার সময়/অবস্থানের সময় ধূমপান থেকে বিরত থাকুন।
3. গাড়ীতে গ্যাস নেয়ার সময় চালক/যাত্রীসহ গারই থেকে নেমে নিরাপদ দূরত্বে অবস্থান করুন।
4. গাড়ীতে গ্যাস নেয়ার সময় এবং নজল বাহির করার আগমুহূর্তে পর্যন্ত গাড়ীর স্টার্ট বন্ধ রাখুন।
5. সার্বিক নিরাপত্তার স্বার্থে গাড়ীতে গ্যাস নেয়ার সময় গাড়ীর সমস্ত জানালার গ্লাস অবশ্যই খোলা রাখুন।
6. ডিস্পেন্সার/নির্গমনের সর্বোচ্চ ১০ হাতের মধ্যে মোবাইল ব্যবহার থেকে বিরত থাকুন।
7. আগুন নেভানোর জন্য পর্যাপ্ত পানি ও বালু সহ অগ্নি নির্বাপক যন্ত্র সুবিধাজনক স্থানে রাখা জরুরী।
8. জরুরী নিরাপত্তার সার্ভিস সমূহ ফায়ার ব্রিগেড/স্থানীয় থানা/হাসপাতাল এর টেলিফোন নম্বর সমূহ স্পষ্ট অক্ষরে লিখে রাখুন।
9. আনুমানিক ১০০০ কিঃমিঃ চলার পর সিএনজি চালিত গারই সিস্টেম পরীক্ষার ব্যবস্থা নিন।

## সিএনজিতে রূপান্তরিত গারই সমূহে উদ্ভূত সমস্যাবলীর প্রশ্ন ও উত্তর
#### ১। গ্যাস রেগুলেটরে তৈল জাতীয় পদার্থ জমে থাকে কেন?
ফিলিং স্টেশনে গাড়ীতে গ্যাস ফিলিং করার সময় কিছু কিছু কমড্রেসড ওয়েল গ্যাসের সঙ্গে সিলিন্ডারে প্রবেশ করে।

#### ২। সিএনজি কিট সমূহে বিভিন্ন জোড়া লাগানো অংশ হতে তৈল জাতীয় পদার্থ বের হয় কেন?
- যদি সিলিন্ডারে অথবা রেগুলেটরে কমপ্রেসড ওয়েল জমা থাকে।
- কিট সমূহে ফিটিং করার সময় জয়েন্ট সমূহ লুজ ফিটিং হলে।

#### ৩। সিলেক্টর সুইচে সঠিক গ্যাসের পরিমাণ প্রদর্শন করে না কেন?
প্রেশার গেজ অথবা মিটার গেজ ত্রুটিযুক্ত হলে সিলেক্টর সুইচ সঠিক প্রেশার নির্ধারণ করতে পারে না।

#### ৪। সাইলেন্সার পাইপ দিয়ে গ্যাস এর সংগে অকটেন বের হয় কেন?
সাইলেন্সার পাইপ দিয়ে কখনো অকটেন বের হয় না তবে যদি কোন তরল জাতীয় পদার্থ বের হয় তবে উহা ইঞ্জিন ওয়েল হতে পারে। ইঞ্জিন স্টার্ট করার সময় কিছু পানি নির্গমন হতে পারে।

#### ৫। চলন্ত অবস্থায় ইঞ্জিনে হঠাৎ গ্যাস না পাওয়া এবং ঝাঁকুনি দেয় কেন? 
- সিলেক্টর সুইচ খারাপ হলে।
- সিএনজি ইঞ্জিনে রেগুলেটর ত্রুটিযুক্ত হলে
- শাটঅফ বাল্ব ত্রুটি দেখা দিলে
- গাড়ী চলন্ত অবস্থায় হাই প্রেশার পাইপ আঘাত প্রাপ্ত হলে
- টিউন আপ ত্রুটিপূর্ণ হলে
- এয়ার ক্লিনার ফিল্টার ত্রুটি পূর্ণ/ময়লায় অধিক জ্যাম হলে
- স্পার্ক প্লাগ দুর্বল হলে
- ডিস্ট্রিবিউটার টিউন আপ সঠিক না থাকলে

#### ৬। গ্যাস সঠিক মাত্রায় না পাওয়ায় ইঞ্জিন ঠিকমত লোড নেয় না
- সিএনজি ইঞ্জিনে রেগুলেটর ত্রুটিপূর্ণ হলে
- ইঞ্জিন টুইন আপ সঠিক না থাকলে

#### ৭। গ্যাসে স্টার্ট নেয়ার ক্ষেত্রে অঙ্গ সেলফ নেয় বিধায় হাইটেনশন লিড ক্ষতিগ্রস্থ হয়
গ্যাস স্টার্ট ইঞ্জিন লঙ সেলফ নেয় না এটা একমাত্র যান্ত্রিক ত্রুটির জন্য হতে পারে। যেমন-
- এয়ার এবং গ্যাসের মিক্সার অনুপাত সঠিক না হলে
- ইঞ্জিন কম্প্রেশন দুর্বল হলে
- ইগনেশন সিস্টেম দুর্বল/ত্রুটিপূর্ণ হলে

#### ৮। সাধারণত কত বছর পর পর সিলিন্ডার এর কার্যকারিতা টেস্ট করা হয় বা কতবার গ্যাস নেয়ার পর সিলিন্ডার পরীক্ষা করা হয়?
৫ বছর পর পর বা ১৫,০০০ বার গ্যাস নেয়ার পর।