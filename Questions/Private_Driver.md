# ড্রাইভিং লাইসেন্সের লিখিত পরীক্ষার স্ট্যান্ডার্ড প্রশ্ন ব্যাংক ও উত্তর:

#### 1. মোটরযান কাকে বলে?
মোটরযান অর্থ কোনো যন্ত্রচালিত যান, যার চালিকাযুক্ত বাইরের বা ভিতরের কোনো উৎস হতে সরবরাহ হয়ে থাকে।

#### 2. গাড়ি চালনাকালে কি কি কাগজপত্র গাড়ির সঙ্গে রাখতে হবে? 
1. ড্রাইভিং লাইসেন্স(Driving License)
2. রেজিস্ট্রেশন সার্টিফিকেট(Registration Certificate) or ব্লু-বুক(Blue Book)
3. ট্যাক্স টোকেন(Tax Token)
4. ইনসিওরেন্স সার্টিফিকেট(Insurance Certificate)
5. ফিটনেস সার্টিফিকেট(Fitness Certificate)(মোটরসাইকেলের ক্ষেত্রে প্রযোজ্য নয়)
6. রুটপারমিট(Root Permit)(মোটরসাইকেল এবং চালক ব্যতীত সর্বোচ্চ ৭ আসন বিশিষ্ট ব্যক্তিগত যাত্রীবাহী গাড়ির ক্ষেত্রে প্রযোজ্য নয়)।

#### 3. গাড়ী চালনার আগে করণীয় কাজ কি কি?
1. গাড়ীতে জ্বালানি আছে কিনা পরীক্ষা করা, না থাকলে পরিমাণ মতো নেওয়া।
2. রেডিয়েটর(Radiator) ও ব্যাটারিতে পানি আছে কিনা পরীক্ষা করা, না থাকলে পরিমাণ মতো নেওয়া।
3. ব্যাটারি কানেকশন পরীক্ষা করা।
4. লুব/ইঙ্গিন অয়েল(Engine Oil)-এর লেবেল(level) ও ঘনত্ব(density) পরীক্ষা করা, কম থাকলে পরিমাণ মতো নেওয়া।
5. মাস্টার সিলিন্ডার(Master cylinder)-এর ব্রেকফ্লুইড(Brake fluid), ব্রেক-অয়েল(Break oil) পরীক্ষা করা, কম থাকলে নেওয়া।
6. গাড়ির ইঙ্গিন, লাইটিং সিস্টেম, ব্যাটারি, স্টিয়ারিং ইত্যাদি সঠিকভাবে কাজ করছে কিনা, নাট-বোল্ট টাইট আছে কিনা অর্থাৎ সার্বিকভাবে মোটরযানটি ত্রুটিমুক্ত আছে কিনা পরীক্ষা করা।
7. ব্রেক ও ক্লাচের কার্যকারিতা পরীক্ষা করা।
8. অগ্নিনির্বাপকযন্ত্র(Fire extinguisher) এবং ফাস্টএইড(First Aid) বক্স গাড়িতে রাখা।
9. গাড়ির বাইরের এবং ভিতরের বাতির অবস্থা, চাকা(টায়ার কন্ডিশন/হাওয়া/নাট/এলাইমেন্ট/রোটেশন/স্পেয়ার চাকা) পরীক্ষা করা।

#### 4. সার্ভিসিং বলতে কি বুঝায়? গাড়ি সার্ভিসিং এ কি কি কাজ করা হয়?
মোটরযানের ইঙ্গিন ও বিভিন্ন যন্ত্রাংশের কার্যক্ষমতাকে দীর্ঘস্থায়ী করার জন্য নির্দিষ্ট সময় পরপর যে কাজগুলো করা হয়, তাকে সার্ভিসিং বলে। 
গাড়ি সার্ভিসিং এ করণীয় কাজ:
1. ইঙ্গিনের পুরাতন লুব-অয়েল(Engine Oil, মবিল) ফেলে দিয়ে নতুন লুব-অয়েল দেওয়া। নতুন লুব-ওয়েল দেওয়ার আগে ফ্লাশিং অয়েল(Flashing Oil) দ্বারা ফ্লাশ করা।
2. ইঙ্গিন ও রেডিয়েটরের পানি ড্রেন আউট(Drawn out) করে ডিটারজেন্ট ও ফ্লাশিংগান দিয়ে পরিষ্কার করা, অতঃপর পরিষ্কার পানি দিয়ে পূর্ণ করা।
3. ভারী মোটরযানের ক্ষেত্রে বিভিন্ন গ্রিজিং পয়েন্টে গ্রিজগান(Grease Gun) দিয়ে নতুন গ্রিজ দেওয়া।
4. গাড়ির স্পেয়ার হুইলসহ প্রতিটি চাকাতে পরিমাণমত হাওয়া দেওয়া।
5. লুব-অয়েল(মবিল) ফিল্টার, ফুয়েল ফিল্টার ও এয়ারক্লিনার পরিবর্তন করা।

#### 5. রাস্তায় গাড়ির কাগজপত্র কে কে চেক করতে পারেন/ কোন কোন ক্ষমতাপ্রাপ্ত ব্যক্তিগণকে গাড়ির কাগজ দেখাতে বাধ্য?
সার্জেন্ট বা সাব-ইনস্পেক্টরের নিচে নয় এমন পুলিশ কর্মকর্তা, মোটরযান পরিদর্শকসহ বিআরটিএর কর্মকর্তা এবং মোবাইলকোর্টের কর্মকর্তা।

#### 6. মোটরসাইকেলে হেলমেট পরিধান ও আরোহী বহন সম্পর্কে আইন কি?
মোটরসাইকেলে চালক ব্যতীত ১ জন আরোহী বহন করা যাবে এবং উভয়কেই হেলমেট পরিধান করতে হবে **(মোটরযান অধ্যাদেশ, ১৯৮৩ এর ধারা-১০০)**।

#### 7. সড়ক দুর্ঘটনার প্রধান কারণ কি কি?
1. অত্যধিক আত্মবিশ্বাস
2. মাত্রাতিরিক্ত গতিতে গাড়ি চালানো
3. অননুমোদিত ওভারটেকিং
4. অতিরিক্ত যাত্রী ও মালামাল বহন

#### 8. গাড়ি দুর্ঘটনায় পতিত হলে চালকের করণীয় কি?
আহত ব্যক্তির চিকিৎসা নিশ্চিত করা, প্রয়োজনে নিকটস্থ হাসপাতালে স্থানান্তর করা এবং ২৪ ঘণ্টার মধ্যে নিকটবর্তী থানায় দুর্ঘটনার বিষয়ে রিপোর্ট করা।

#### 9. আইন অনুযায়ী গাড়ির সর্বোচ্চ গতিসীমা কত?  
- হালকা মোটরযান ও মোটরসাইকেলের ক্ষেত্রে ঘণ্টায সর্বোচ্চ ৭০ মাইল,
- মাঝারি বা ভারী যাত্রীবাহী মোটরযানের ক্ষেত্রে ঘণ্টায় সর্বোচ্চ ৩৫ মাইল এবং
- মাঝারি বা ভারী মালবাহী মোটরযানের ক্ষেত্রে ঘণ্টায় সর্বোচ্চ ৩০ মাইল।

#### 10. মোটর ড্রাইভিং লাইসেন্স কি?
সর্বসাধারণের ব্যবহার্য স্থানে মোটরযান চালানোর জন্য লাইসেন্স কর্তৃপক্ষ কর্তৃক ইস্যুকৃত বৈধ দলিলই মোটর ড্রাইভিং লাইসেন্স।

#### 11. অপেশাদার ড্রাইভিং লাইসেন্স কাকে বলে?
যে লাইসেন্স দিয়ে একজন চালক কারো বেতনভোগী কর্মচারী না হয়ে মোটর সাইকেল, হালকা মোটরযান এবং অন্যান্য মোটরযান(পরিবহনযান ব্যতীত) চালাতে পারে, তাকে অপেশাদার ড্রাইভিং লাইসেন্স বলে।

#### 12. ড্রাইভিং লাইসেন্স পাওয়ার ক্ষেত্রে সর্বনিম্ন বয়স কত?
পেশাদার চালকের ক্ষেত্রে ২০ বছর এবং অপেশাদার চালকের ক্ষেত্রে ১৮ বছর।

#### 13. কোন কোন ব্যক্তি ড্রাইভিং লাইসেন্স পাওয়ার অযোগ্য বলে বিবেচিত হবে?  
- মৃগীরোগী
- উম্মাদ বা পাগল
- রাতকানা রোগী
- কুষ্ঠরোগী
- হৃদরোগী
- অতিরিক্ত মদ্যপব্যক্তি
- বধিরব্যক্তি
- বাহু বা পা চলাচল নিয়ন্ত্রণ করতে অসুবিধা হয় এমন ব্যক্তি

#### 14. হালকা মোটরযান কাকে বলে?
যে মোটরযানের রেজিস্ট্রিকৃত বোঝাইওজন `(6000 pound/2727 kg)`-এর অধিক হয়, তাকে হালকা মোটরযান বলে।

#### 15. মধ্যম বা মাঝারি মোটরযান কাকে বলে?
যে মোটরযানের রেজিস্ট্রিকৃত বোঝাইওজন `(6000 to 14500 pound/2727 to 6590 kg)`, তাকে মধ্যাম বা মাঝারি মোটরযান বলে।

#### 16. ভারী মোটরযান কাকে বলে?
যে মোটরযানের রেজিস্ট্রিকৃত বোঝাইওজন `(14500 pound/6590 kg)`-এর অধিক, তাকে ভারী মোটরযান বলে।

#### 17. প্রাইভেট সার্ভিস মোটরযান(private service vehicle) কাকে বলে?
ড্রাইভার ব্যতীত **৮জনের** বেশি যাত্রী বহনের উপযোগী যে মোটরযান মালিকের পক্ষে তার ব্যবসা সম্পর্কিত কাজে এবং বিনা ভাড়ায় যাত্রী বহনের জন্য ব্যবহৃত হয়, তাকে প্রাইভেট সার্ভিস মোটরযান বলে।

#### 18. ট্রাফিক সাইন বা রোড সাইন (চিহ্ন) প্রধানত কত প্রকার ও কি কি?
ট্রাফিক সাইন প্রধানত ৩ প্রকার।
1. বাধ্যতামূলক, যা প্রধানত বৃত্তাকৃতির হয়
2. সতর্কতামূলক, যা প্রধানত ত্রিভুজাকৃতির হয়
3. তথ্যমূলক, যা প্রধানত আয়তক্ষেত্রাকার হয়

#### 19. লাল বৃত্তাকার সাইন কি নির্দেশনা প্রদর্শন করে?
নিষেধ বা করা যাবে না বা অবশ্যবর্জনীয় নির্দেশনা প্রদর্শন করে।

#### 20. নীল বৃত্তাকার সাইন কি নির্দেশনা প্রদর্শন করে?
করতে হবে বা অবশ্যপালনীয় নির্দেশনা প্রদর্শন করে।

#### 21. লাল বৃত্তাকার সাইন কি নির্দেশনা প্রদর্শন করে?
সতর্ক হইয়ার নির্দেশনা প্রদর্শন করে।

#### 22. নীল রঙের আয়তক্ষেত্র কোন ধরনের সাইন?
সাধারণ তথ্যমূলক সাইন।

#### 23. সবুজ রঙ্গের আয়তক্ষেত্র কোন ধরনের সাইন?
পথনির্দেশক তথ্যমূলক সাইন, যা জাতীয় মহাসড়কে ব্যবহৃত হয়।

#### 24. কালো বর্ডারের সাদা রঙের আয়তক্ষেত্র কোন ধরনের সাইন?
পথনির্দেশক তথ্যমূলক সাইন, যা মহাসড়ক ব্যতীত অন্যান্য সড়কে ব্যবহৃত হয়।

#### 25. ট্রাফিক সিগন্যাল বা সংকেত কত প্রকার ও কি কি?
৩ প্রকার।
1. বাহুর সংকেত
2. আলোর সংকেত
3. শব্দ সংকেত

#### 26. ট্রাফিক লাইট সিগল্যানের চক্র বা অনুক্রম(sequence) গুলি কি কি?
লাল-সবুজ-হলুদ এবং পুনরায় লাল।

#### 27. লাল, সবুজ ও হলুদ বাতি কি নির্দেশনা প্রদর্শন করে?  
- লালবাতি জ্বললে গাড়িকে 'থামুনলাইন'এর পেছনে থামায় অপেক্ষা করতে হবে।
- সবুজবাতি জ্বললে গাড়ি নিয়ে অগ্রসর হওয়া যাবে।
- হলুদবাতি জ্বললে গাড়িকে থামানোর জন্য প্রস্তুতি নিতে হবে।

#### 28. নিরাপদ দূরত্ব বলতে কি বুঝায়?
সামনের গাড়ির সাথে সংঘর্ষ এড়াতে পেছনের গাড়িকে নিরাপদে থামানোর জন্য যে পরিমাণ দূরত্ব বজায় রেখে গাড়ি চালাতে হয় সেই পরিমাণ নিরাপদ দূরত্ব বলে।

#### 29. পাকা ও ভালো রাস্তায় ৫০ কিলোমিটার গতিতে গাড়ি চললে নিরাপদ দূরত্ব কত হবে?
২৫ মিটার।

#### 30. পাকা ও ভালো রাস্তায় ৫০ মাইল গতিতে গাড়ি চললে নিরাপদ দূরত্ব কত হবে?
৫০ গজ বা ১৫০ ফুট।

#### 31. লাল বৃত্তে ৫০ কি.মি. লেখা থাকলে কি বুঝায়?
গাড়ির সর্বোচ্চ গতিসীমা ঘণ্টায় ৫০ কি.মি.-এর বেশি গতিতে গাড়ি চালানো যাবে না।

#### 32. নীল বৃত্তে ৫০ কি.মি. লেখা থাকলে কি বুঝায়?
সর্বনিম্ন গতিসীমা ঘণ্টায় ৫০ কি.মি.-এর কম গতিতে গাড়ি চালানো যাবে না।

#### 33. লাল বৃত্তের মধ্যে হর্ন আঁকা থাকলে কি বুঝায়?
হর্ন বাজানো নিষেধ।

#### 34. লাল বৃত্তের ভিতরে একটি বড় বাসের ছবি থাকলে কি বুঝায়?
বড় বাস প্রবেশ নিষেধ।

#### 35. লাল বৃত্তে একজন চলমান মানুষের ছবি আঁকা থাকলে কি বুঝায়?
পথচারী পারাপার নিষেধ।

#### 36. লাল ত্রিভুজে একজন চলমান মানুষের ছবি আঁকা থাকলে কি বুঝায়?
সামনে পথচারী পারাপার, তাই সাবধান হতে হবে।

#### 37. লাল বৃত্তের ভিতর একটি লাল ও একটি কালো গাড়ি থাকলে কি বুঝায়?
অভারটেকিং নিষেধ।

#### 38. আয়তক্ষেত্রে 'P' লেখা থাকলে কি বুঝায়?
পার্কিংয়ের জন্য নির্ধারিত স্থান।

#### 39. কোন কোন স্থানে গাড়ির হর্ন বাজানো নিষেধ?
নীরব এলাকায় গাড়ির হর্ন বাজানো নিষেধ। হাসপাতাল, শিক্ষাপ্রতিষ্ঠান, অফিস-আদালত বা অনুরূপ প্রতিষ্ঠানসমূহের চতুর্দিকে ১০০ মিটার পর্যন্ত এলাকা নীরব এলাকা হিসেবে চিহ্নিত।

#### 40. কোন কোন স্থানে ওভারটেক করা নিষেধ?
1. ওভারটেকিং নিষেধ সম্বলিত সাইন থাকে এমন স্থানে
2. জাংশনে
3. ব্রিজ/কালভার্ট ও তার আগে পরে নির্দিষ্ট দূরত্ব
4. সরু রাস্তায়
5. হাসপাতাল ও শিক্ষা প্রতিষ্ঠান এলাকায়।

#### 41. কোন কোন স্থানে গাড়ি পার্ক করা নিষেধ? 
1. যেখানে পার্কিং নিষেধ বোর্ড আছে এমন স্থানে
2. জাংশনে
3. ব্রিজ/কালভার্টের ওপর
4. সরু রাস্তায়
5. হাসপাতাল ও শিক্ষা প্রতিষ্ঠান এলাকায়
6. পাহাড়ের ঢালে ও ঢালু রাস্তায়, ফুটপাত, পথচারী পারাপার এবং তার আশেপাশে
7. বাস স্টপেজ ও তার আশেপাশে
8. রেলক্রসিং ও তার আশেপাশে

#### 42. গাড়ি রাস্তার কোনপাশ দিয়ে চলাচল করবে?
গাড়ি রাস্তার বামপাশ দিয়ে চলাচল করবে। যে রাস্তায় একাধিক লেন থাকবে সেখানে বামপাশের লেনে ধীর গতির গাড়ি, আর ডানপাশের লেনে দ্রুত গতির গাড়ি চলাচল করবে।

#### 43. কখন বামদিক দিয়ে ওভারটেক করা যায়?
যখন সামনের গাড়ি চালক ডানদিকে মোড় নেওয়ার ইচ্ছায় যথাযথ সংকেত দিয়ে রাস্তার মাঝামাঝি স্থানে যেতে থাকবেন তখনই পেছনের গাড়ির চালক বামদিক দিয়ে ওভারটেক করবেন।

#### 44. চলন্ত অবস্থায় সামনের গাড়িকে অনুসরণ করার সময় কি কি বিষয় লক্ষ্য রাখা উচিৎ?
1. সামনের গাড়ির গতি(Speed) ও গতিবিধি
2. সামনের গাড়ি থামার সংকেত দিচ্ছে কিনা
3. সামনের গাড়ি ডানে/বামে ঘুরার সংকেত দিচ্ছে কিনা
4. সামনের গাড়ি হতে নিরাপদ দূরত্ব বজায় থাকছে কিনা

#### 45. রাস্তারপাশে সতর্কতামূলক "স্কুল/শিশু" সাইন বোর্ড থাকলে চালকের করনীয় কি? 
1. গাড়ির গতি কমিয়ে রাস্তার দুপাশে ভালোভাবে দেখে-শুনে সতর্কতার সাথে অগ্রসর হতে হবে
2. রাস্তা পারাপারের অপেক্ষায় কোনো শিশু থাকলে তাকে অগ্রাধিকার দিতে হবে।

#### 46. গাড়ির গতি কমানোর জন্য চালক হাত দিয়ে কিভাবে সংকেত দিবেন?
চালক তার ডানহাত গাড়ির জানালা দিয়ে সোজাসুজি বের করে ধীরে ধীরে উপরে-নীচে উঠানামা করাতে থাকবেন।

#### 47. লেভেলক্রসিং বা রেলক্রসিং কত প্রকার ও কি কি?
লেভেলক্রসিং বা রেলক্রসিং ২ প্রকার।
1. রক্ষিত রেলক্রসিং বা পাহারাদার নিয়ন্ত্রিত রেলক্রসিং
2. অরক্ষিত রেলক্রসিং বা পাহারাদারবিহীন রেলক্রসিং

#### 48. রক্ষিত লেভেলক্রসিংয়ে চালকের কর্তব্য কি?
গাড়ির গতি কমিয়ে সতর্কতার সাথে সামনে আগাতে হবে। যদি রাস্তা বন্ধ থাকে তাহলে গাড়ি থামাতে হবে, আর খোলা থাকলে ডানেবামে ভালোভাবে দেখে অতিক্রম করতে হবে।

#### 49. অরক্ষিত লেভেলক্রসিংয়ে চালকের কর্তব্য কি?
গাড়ির গতি একগম কমিয়ে সতর্কতার সাথে সামনে আগাতে হবে, প্রয়োজনে লেভেলক্রসিংয়ের নিকট থামাতে হবে। এরপর ডানেবামে ভালোভাবে দেখে অতিক্রম করতে হবে।

#### 50. বিমানবন্দরের কাছে চালককে সতর্ক থাকতে হবে কেন?  
1. বিমানের প্রচণ্ড শব্দে গাড়ির চালক হঠাৎ বিচলিত হতে পারেন
2. সাধারণ শ্রবণ ক্ষমতার ব্যাঘাত ঘটতে পারে
3. বিমানবন্দরে ভিভিআইপি/ভিআইপি(VIP) বেশি চলাচল করে বিধায় এই বিষয়ে সতর্ক থাকতে হয়।

#### 51. মোটরসাইকেল চালক ও আরোহীর হেলমেট ব্যবহার করা উচিৎ কেন?
মানুষের মাথা শরীরের অন্যান্য অঙ্গের মধ্যে সবচেয়ে বেশি স্পর্শকাতর ও গুরুত্বপূর্ণ একটি অঙ্গ। এখানে সামান্য আঘাত লাগলেই মানুষের মৃত্যু ঘটতে পারে। তাই দুর্ঘটনায় মানুষের মাথাকে রক্ষা করার জন্য হেলমেট ব্যবহার করা উচিৎ।

#### 52. গাড়ির পেছনের অবস্থা পর্যবেক্ষণের জন্য কতক্ষণ পর পর লুকিং গ্লাস দেখতে হবে?
প্রতি মিনিটে ৬ থেকে ৮ বার।

#### 53. পাহাড়ি এলাকায় কি কি সতর্কতা অবলম্বন করতে হয়?
সামনের গাড়ি থেকে নিরাপদ দূরত্ব বজায় রেখে ১নং গিয়ারে বা ফার্স্ট গিয়ারে সতর্কতার সাথে ধীরে ধীরে ওপরে উঠতে হবে। পাহাড়ের চূড়ার কাছে গিয়ে আরও ধীরে ধীরে উঠতে হবে, কারণ চূড়ায় দৃষ্টিসীমা অত্যন্ত সীমিত। নিচে নামার সময় গাড়ির গতি ক্রমে বাড়তে থাকে বিধায় সামনের গাড়ি থেকে বাড়তি দূরত্ব বজায় রেখে নামতে হবে। ওঠা-নামার সময় কোনোক্রমেই ওভারটেকিং করা যাবে না।

#### 54. বৃষ্টির মধ্যে গাড়ি চালনার বিষয়ে কি কি সতর্কতা অবলম্বন করতে হবে?
বৃষ্টির সময় রাস্তা পিচ্ছিল থাকায় ব্রেক কম কাজ করে। এই কারণে বাড়তি সতর্কতা হিসেবে ধীর গতিতে(সাধারণ গতির চেয়ে অর্ধেক গতিতে) গাড়ি চালাতে হবে, যাতে ব্রেক প্রয়োগ করে অতি সহজেই গাড়ি থামানো যায়। অর্থাৎ ব্রেক প্রয়োগ করে গাড়ি যাতে অতি সহজেই থামানো বা নিয়ন্ত্রণ করা যায়, সেইরূপ ধীর গতিতে বৃষ্টির মধ্যে গাড়ি চালাতে হবে।

#### 55. ব্রিজে ওঠার পূর্বে একজন চালকের করণীয় কি?
ব্রিজ বিশেষকরে উঁচু ব্রিজের অপরপ্রান্ত থেকে আগত গাড়ি সহজে দৃষ্টিগোচর হয় না বিধায় ব্রিজে ওঠার পূর্বে সতর্কতার সাথে গাড়ির গতি কমিয়ে উঠতে হবে। তাছাড়া, রাস্তার তুলনায় ব্রিজের প্রস্থ অনেক কম হয় বিধায় ব্রিজে কখনো ওভারব্রিজে করা যাবে না।

#### 56. পার্শ্বরাস্তা থেকে প্রধান রাস্তার প্রবেশ করার সময় কি কি সতর্কতা অবলম্বন করতে হবে?
পার্শ্বরাস্তা বা ছোট রাস্তা থেকে প্রধান রাস্তার প্রবেশ রাস্তার প্রবেশ করার আগে গাড়ির গতি কমায়ে, প্রয়োজনে থামিয়ে, প্রধান রাস্তার গাড়িকে নির্বিঘ্নে আগে যেতে দেওয়ার ব্যবস্থা করতে হবে। প্রধান সড়কে গাড়ির গতিবিধি পর্যবেক্ষণ করে সুযোগমত সতর্কতার সাথে প্রধান রাস্তার প্রবেশ করতে হবে।

#### 57. রাস্তার ওপর প্রধানত কি কি ধরনের রোডমার্কিং অঙ্কিত থাকে?
রাস্তার ওপর প্রধানত ৩ ধরনের রোডমার্কিং অঙ্কিত থাকে।
1. ভাঙালাইন, যা অতিক্রম করা যায়।
2. একক অখণ্ডলাইন, যা অতিক্রম করা নিষেধ, তবে প্রয়োজনবিশেষ অতিক্রম করা যায়।
3. দ্বৈত অখণ্ডলাইন, যা অতিক্রম করা নিষেধ এবং আইনত দণ্ডনীয়। এই ধরনের লাইন দিয়ে `ট্রাফিকআইল্যান্ড` বা রাস্তার বিভক্তি বুঝায়।

#### 58. জেব্রাক্রসিংয়ে চালকের কর্তব্য কি?
জেব্রাক্রসিংয়ে পথচারীদের অবশ্যই আগে যেতে দিতে হবে এবং পথচারী যখন জেব্রাক্রসিং দিয়ে পারাপার হবে তখন গাড়িতে অবশ্যই তার আগে থামাতে হবে। জেব্রাক্রসিংয়ের ওপর গাড়িকে থামানো যাবে না বা রাখা যাবে না।

#### 59. কোন কোন গাড়িকে ওভারটেক করার সুযোগ দিতে হবে?
যে গাড়ির গতি বেশি, এ্যাম্বুলেন্স(Ambulance), ফায়ার সার্ভিস ইত্যাদি জরুরি সার্ভিস, ভিভিআইপি(VVIP) গাড়ি ইত্যাদিকে।

#### 60. হেড লাইট ফ্ল্যাশিং বা আপার দীপার ব্যবহারের নিয়ম কি?
শহরের মধ্যে সাধারণত `লো-বিম বা দীপার বা মৃদুবিম` ব্যবহার করা হয়। রাতে কাছাকাছি গাড়ি না থাকলে অর্থাৎ বেশিদূর পর্যন্ত দেখার জন্য হাইওয়ে ও শহরের বাইরের রাস্তায় `হাই বা আপার বা তীক্ষ্ণ বিম` ব্যবহার করা হয়। তবে, বিপরীতদিক থেকে আগত গাড়ি ১৫০ মিটারের মধ্যে চলে আসলে হাইবিম নিভিয়ে লো-বিম জ্বালাতে হবে। অর্থাৎ বিপরীতদিক হতে আগত কোনো গাড়িকে পাস/পার হওয়ার সময় লো-বিম জ্বালাতে হবে।

#### 61. গাড়ির ব্রেক ফেল করলে করণীয় কি?
গাড়ির ব্রেক ফেল করলে প্রথমে অ্যাক্সিলারেটর থেকে পা সরিয়ে নিতে হবে। ম্যানুয়াল গিয়ার গাড়ির ক্ষেত্রে গিয়ার পরিবর্তন করে প্রথমে দ্বিতীয় গিয়ার ও পরে প্রথম গিয়ার ব্যবহার করতে হবে। এর ফলে গাড়ির গতি অনেক কমে যাবে। এই পদ্ধতিতে গাড়ি থামানো সম্ভব না হলে রাস্তার আইল্যান্ড, ডিভাইডার, ফুটপাত বা সুবিধামত অন্যকিছুর সাথে ঠেকিয়ে গাড়ি থামাতে হবে। ঠেকানোর সময় জানমালের ক্ষয়ক্ষতি যেন না হয় বা কম হয় সেইদিক সজাগ থাকতে হবে।

#### 62. গাড়ির চাকা ফেটে গেলে করণীয় কি?
গাড়ির চাকা ফেটে গেলে গাড়ি নিয়ন্ত্রণহীন হয়ে পড়ে। এই সময় গাড়ির চালককে স্টিয়ারিং দৃঢ়ভাবে ধরে রাখতে হবে এবং অ্যাক্সিলারেটর থেকে পা সরিয়ে ক্রমান্বয়ে গতি কমিয়ে আস্তে আস্তে ব্রেক করে গাড়ি থামাতে হবে। চলন্ত অবস্থায় গাড়ির চাকা ফেটে গেলে সাথে সাথে ব্রেক করবেন না। এতে গাড়ি নিয়ন্ত্রণহীন হয়ে পড়ে।

#### 63. হ্যাজার্ড বা বিপদ সংকেত বাতি কি?
প্রতিটি গাড়ির সামনে ও পিছনে উভয়পাশের কর্ণারে একজোড়া করে মোট দু-জোড়া ইন্ডিকেটর বাতি থাকে। এই চারটি ইন্ডিকেটর বাতি সবগুলো একসাথে জ্বললে এবং নিভলে তাকে হ্যাজার্ড বা বিপদ সংকেত বাতি বলে। বিপজ্জনক মুহূর্তে, গাড়ি বিকল হলে এবং দুর্সোগপূর্ণ আবহাওয়ায় এই বাতিগুলো ব্যবহার করা হয়।

#### 64. গাড়ির ড্যাশবোর্ডে কি কি ইন্সট্রুমেন্ট থাকে?
1. স্পিডোমিটার - গাড়ি কত বেগে চলছে তা দেখায়।
2. ওডোমিটার - তৈরির প্রথম থেকে গাড়ি কত কিলোমিটার বা মাইল চলছে তা দেখায়।
3. ট্রিপমিটার - এক ট্রিপে গাড়ি কত কিলোমিটার/মাইল চলে তা দেখায়।
4. টেম্পারেচার গেজ - ইঙ্গিনের তাপমাত্রা দেখায়।
5. ফুয়েল গেজ - গাড়ির তেলের পরিমাণ দেখায়।

#### 65. গাড়িতে কি কি লাইট থাকে?  
1. হেডলাইট
2. পার্কলাইট
3. ব্রেকলাইট
4. রিভার্সলাইট
5. ইন্ডিকেটরলাইট
6. ফগলাইট
7. নাম্বারপ্লেট লাইট

#### 66. পাহাড়ি ও ঢাল/চূড়ায় রাস্তায় গাড়ি কোন গিয়ারে চালাতে হয়?
ফার্স্ট গিয়ারে। কারণ ফার্স্ট গিয়ারে গাড়ি চালানোর জন্য ইঙ্গিনের শক্তি বেশি প্রয়োজন হয়।

#### 67. গাড়ির সামনে ও পিছনে লাল রঙের ইংরেজি "L" অক্ষরটি বওর আঁকারে লেখা থাকলে এর দ্বারা কি বুঝায়?
ইহা একটি শিক্ষানবিশ ড্রাইভারচালিত গাড়ি। এই গাড়ি হতে সাবধান থাকতে হবে।

#### 68. শিক্ষানবিশ ড্রাইভিং লাইসেন্স দিয়ে গাড়ি চালানো বৈধ কি?
ইনসট্রাক্টরের উপস্থিতিতে ডুয়েল সিস্টেম(ডাবল স্টিয়ারিং ও ব্রেক) সম্বলিত গাড়ি নিয়ে সামনে ও পিছনে "L" লেখা প্রদর্শন করে নির্ধারিত এলাকায় বালানো বৈধ।

#### 69. ফোরহুইলড্রাইভ গাড়ি বলতে কি বুঝায়?
সাধারণত ইঙ্গিন হতে গাড়ির পেছনের দু-চাকায় পাওয়ার(power/ক্ষমতা) সরবরাহ হয়ে থাকে। বিশেষ প্রয়োজনে যে গাড়ির চারটি চাকায়(সামনের ও পিছনের) পাওয়ার সরবরাহ করা হয়, তাকে ফোরহুইলড্রাইভ গাড়ি বলে।

#### 70. ফোরহুইলড্রাইভ কখন প্রয়োগ করতে হয়?
ভালো রাস্তাতে চলার সময় শুধুমাত্র পেছনের দু-চাকাতে ড্রাইভ দেওয়া হয়। কিন্তু পিচ্ছিল, কর্দমাক্ত রাস্তায় চলার সময় চার চাকাতে ড্রাইভ দিতে হয়।

#### 71. টুলবক্স কি?
টুলবক্স হচ্ছে যন্ত্রপাতির বাক্স, যা গাড়ির সঙ্গে রাখা হয়। মোটরযান জরুরি মেরামতের জন্য প্রয়োজনীয় যন্ত্রপাতি ও মালামাল টুলবক্সে রাখা হয়।

#### 72. ড্রাইভিং লাইসেন্স ব্যতীত গাড়ি চালালে বা চালানোর অনুমতি দিলে শাস্তি কি?
সর্বোচ্চ ৪ মাস কারাদণ্ড অথবা ৫০০ টাকা পর্যন্ত জরিমানা বা উভয়দন্ড **(মোটরযান অধ্যাদেশ, ১৯৮৩ এর ১৩৮ ধারা)**। এই ক্ষেত্রে মালিক ও চালক উভয়ই দণ্ডিত হতে পারেন।

#### 73. গাড়িতে গাড়িতে নিষিদ্ধ হর্ন কিংবা উচ্চশব্দ উৎপাদনকারী যন্ত্র সংযোজন ও তা ব্যবহার করলে শাস্তি কি?
১০০ টাকা পর্যন্ত জরিমানা **(মোটরযান অধ্যাদেশ, ১৯৮৩ এর ১৩৯ ধারা)**।

#### 74. রেজিস্ট্রেশন সার্টিফিকেট, ফিটনেস সার্টিফিকেট ও রুটপারমিট ব্যতীত গাড়ি চালালে বা চালানোর অনুমতি দিলে শাস্তি কি?
- প্রথমবার অপরাধের জন্য সর্বোচ্চ ৩ মাস কারাদণ্ড অথবা ২০০০ টাকা পর্যন্ত জরিমানা অথবা উভয়দন্ড।
- দ্বিতীয়বার বা পরবর্তী সময়ের জন্য সর্বোচ্চ ৬ মাস কারাদণ্ড অথবা ৫০০০ টাকা পর্যন্ত জরিমানা অথবা উভয়দন্ড **(মোটরযান অধ্যাদেশ, ১৯৮৩ এর ১৫২ ধারা)**। এই ক্ষেত্রে মালিক ও চালক উভয়েই দণ্ডিত হতে পারেন।

#### 75. মদ্যপ বা মাতাল অবস্থায় গাড়ি চালানোর শাস্তি কি?
- সর্বোচ্চ ৩ মাস কারাদণ্ড বা ১০০০ টাকা পর্যন্ত জরিমানা বা উভয়দন্ড।
- পরবর্তী সময়ে প্রতিবারের জন্য সর্বোচ্চ ২ বছর পর্যন্ত কারাদণ্ড বা ১০০০ টাকা পর্যন্ত জরিমানা বা উভয়দন্ড এবং নির্দিষ্ট মেয়াদে ড্রাইভিং লাইসেন্স বাতিল **(মোটরযান অধ্যাদেশ, ১৯৮৩ এর ১৪৪ ধারা)**।

#### 76. নির্ধারিত গতির চেয়ে অধিক বা দ্রুত গতিতে(Over Speed) গাড়ি চালানোর শাস্তি কি? 
- প্রথমবার অপরাধের জন্য সর্বোচ্চ ৩০ দিন কারাদণ্ড বা ৩০০ টাকা পর্যন্ত জরিমানা বা উভয়দন্ড।
- পরর্বতীতে একই অপরাধ করলে সর্বোচ্চ ৩ মাস কারাদণ্ড বা ৫০০ টাকা পর্যন্ত জরিমানা বা উভয়দন্ড এবং ড্রাইভিং লাইসেন্সের কার্যকারিতে ১ মাসের জন্য স্থগিত **(মোটরযান অধ্যাদেশ, ১৯৮৩ এর ১৪২ ধারা)**।

#### 77. বেপরোয়া ও বিপজ্জনকভাবে গাড়ি চালানোর শাস্তি কি?
সর্বোচ্চ ৬ মাস কারাদণ্ড বা ৫০০ টাকা পর্যন্ত জরিমানা এবং যে কোনো মেয়াদের জন্য ড্রাইভিং লাইসেন্সের কার্যকারিতা স্থগিত **(মোটরযান অধ্যাদেশ, ১৯৮৩ এর ১৪৩ ধারা)**।

#### 78. ক্ষতিকর ধোঁয়া নির্গত গাড়ি চালানোর শাস্তি কি?
২০০ টাকা জরিমানা **(মোটরযান অধ্যাদেশ, ১৯৮৩ এর ১৫০ ধারা)**।

#### 79. নির্ধারিত ওজন সীমার অধিক ওজন(Over Load) বহন করে গাড়ি চালালে বা চালানোর অনুমতি দিলে শাস্তি কি?
প্রথমবার ১০০০ পর্যন্ত জরিমানা এবং পরবর্তী সময়ে ৬ মাস পর্যন্ত কারাদণ্ড অথবা ২০০০ টাকা পর্যন্ত জরিমানা অথবা উভয়দন্ড **(ধারা-১৫৪)**। এই ক্ষেত্রে মালিক ও চালক উভয়েই দণ্ডিত হতে পারেন।

#### 80. ইনসিওরেন্স বিহীন অবস্থায় গাড়ি চালানোর শাস্তি কি?
২০০০ টাকা পর্যন্ত জরিমানা **(মোটরযান অধ্যাদেশ, ১৯৮৩ এর ১৫৫ ধারা)**।

#### 81. প্রকাশ্য সড়কে অথবা প্রকাশ্য স্থানে মোটরযান রেখে মেরামত করলে বা কোনো যন্ত্রাংশ বা দ্রব্য বিক্রয়ের জন্য সড়কে রেখে প্রতিবন্ধকতা সৃষ্টি করলে শাস্তি কি?
সর্বোচ্চ ৫০০ টাকা জরিমানা। অনুরূপ মোটরযান অথবা খুচরা যন্ত্র বা জিনিসপত্র বাজেয়াপ্ত করা যাবে **(ধারা-১৫৭)**।

#### 82. গাড়ি রাস্তায় চলার সময় হঠাৎ ইঙ্গিন বন্ধ হয়ে গেলে প্রথমে কি চেক করতে হবে?
ফুয়েল বা জ্বালানি আছে কিনা চেক করতে হবে।

#### 83. পেট্রোল ইঙ্গিন স্টার্ট করতে ব্যর্থ হলে কোন দুটি প্রধান বিষয় চেক করতে হবে?
1. প্লাগ পয়েন্টে ঠিকভাবে স্পার্ক হচ্ছে কিনা চেক করতে হবে
2. কার্বুরেটরে পেট্রোল যাচ্ছে কিনা চেক করতে হবে।

#### 84. ফুয়েল ও অয়েল বলতে কি বুঝায়? 
- ফুয়েল বলতে জ্বালানি অর্থাৎ পেট্রোল, অকটেন, সিএনজি, ডিজেল ইত্যাদি বুঝায়
- অয়েল বলতে লুব্রিকেটিং অয়েল বা লুব অয়েল বা মবিল বুঝায়।

#### 85. লুব অয়েল (মবিল) এর কাজ কি?
ইঙ্গিনের বিভিন্ন ওয়ার্কিংপার্টস(যন্ত্রাংশ) সমূহকে ঘুরতে বা নড়াচড়া করতে সাহায্য করা, ক্ষয় হতে রক্ষা করা এবং অঙ্গিন পার্টস সমূহকে ঠাণ্ডা ও পরিষ্কার রাখা মোবাইলর কাজ।

#### 86. কম মবিল বা লুব অয়েল ইঙ্গিন চালালে কি ক্ষতি হয়?
বিয়ারিং অত্যধিক গরম হয়ে যেতে পারে এবং পিস্টন সিলিন্ডার জ্যাম বা সিজড হতে পারে।

#### 87. লুব অয়েল (মবিল) কেন এবং কখন বদলানো উচিৎ?
দীর্ঘদিন ব্যবহারে মোবাইল ইঙ্গিনের কার্বন, ক্ষয়িত ধাতু, ফুয়েল, পানি ইত্যাদি জমার কারণে এর গুণাগুণ নষ্ট হয়ে যায় বিধায় মবিল বদলাতে হয়। গাড়ি প্রস্তুতকারক প্রদত্ত ম্যানুয়াল/হ্যান্ডবুকের নির্দেশ মোতাবেক নির্দিষ্ট মাইল/কিলোমিটার চলার পর মবিল বদলাতে হয়।

#### 88. ইঙ্গিনের অয়েল (মবিল) এর পরিমাণ কিসের সাহায্যে পরীক্ষা করা হয়?
ডিপস্টিক এর সাহায্যে।

#### 89. টায়ার প্রেসার বেশি বা কম হলে কি অসুবিধা হয়?
টায়ার প্রেসার বেশি বা কম হওয়া কোনটিই ভালো নয়। টায়ার প্রেসার বেশি হলে মাঝখানে বেশি ক্ষয়প্রাপ্ত হয়, আবার টায়ার প্রেসার কম হলে দুপাশে বেশি ক্ষয়প্রাপ্ত হয়। ফলে টায়ার তারাটারি নষ্ট হয়ে যায়।

#### 90. কোন নির্দিষ্ট টায়ারের প্রেসার কত হওয়া উচিৎ তা কিভাবে জানা যায়?
টায়ারের আঁকার(size), ধরন(type) ও লোড(বোঝা) বহন ক্ষমতার ওপর নির্ভর করে প্রস্তুতকারক কর্তৃক সঠিক প্রেসার নির্ধারণ করা হয়, যা প্রস্তুতকারকের হ্যান্ডবুক/ম্যানুয়ালে উল্লেখ থাকে।

#### 91. টায়ার রোটেশন কি?
বিভিন্ন কারণে গাড়ির সবগুলো টায়ারের ক্ষয় সমহারে হয় না। গাড়ির চাকাগুলোর ক্ষয়ের সমটা রক্ষার জন্য একদিকের টায়ার খুলে অপরদিকে কিংবা সামনের টায়ার খুলে পেছনে লাগানোকে অর্থাৎ টায়ারের স্থান পরিবর্তন করে ঘুরিয়ে লাগানোর পদ্ধতিকেই টায়ার রোটেশন বলে। এর ফলে টায়ারের আয়ু বহুলাংশে বেড়ে যায়। উল্লেখ্য, লোয়ার সাইজের স্পেয়ার চাকা কখনো সামনে লাগানো উচিৎ নয়।

#### 92. ব্যাটারির কাজ কি? 
1. ইঙ্গিনকে চালু করতে সহায়তা করা।
2. পেট্রোল ইঙ্গিনের ইগনিশন সিস্টেমে কারেন্ট সরবরাহ করা।
3. সকল প্রকার লাইট জ্বালাতে এবং মিটারসমূহ চালাতে সহায়তা করা।
4. হর্ন বাজাতে সাহায্য করা।

#### 93. নিয়মিত ব্যাটারির কি পরীক্ষা করা উচিৎ?
পানির লেভেল

#### 94. সময় ও প্রয়োজনমত ব্যাটারিতে ডিস্টিন্ড ওয়াটার না দিলে কি হয়?
ব্যাটারি ক্যাপাসিটি কমে যায় এবং প্লেট নষ্ট হয়ে যেতে পারে।

#### 95. ব্যাটারির টার্মিনাল হতে মরিচা দূর করা হয় কেন?
মরিচা সন্তোষজনক বৈদ্যুতিক সংযোগে বাধা দেয় এবং কালক্রমে টার্মিনালের ভিতর দিয়ে মরিচা পড়ে ও সম্পূর্ণ টার্মিনাল নষ্ট হয়ে যায়।

#### 96. মরিচা পরিষ্কার করার পর টার্মিনালে কি করা উচিৎ?
গ্রিজ লাগানো উচিৎ।

#### 97. মোটরগাড়িতে ব্যবহৃত ব্যাটারির ভোল্টেজ কত থাকে?
৬ ভোল্ট এবং ১২ ভোল্ট থাকে। (বড় ট্রাকে এবং বাসে ২৪ ভোল্টের ব্যাটারিও ব্যবহৃত হয়ে থাকে)