# পেশাদার ড্রাইভিং লাইসেন্সের ক্ষেত্রে অতিরিক্ত প্রশ্ন ও উত্তর

#### 1. পেশাদার ড্রাইভিং লাইসেন্স কাকে বলে?
যে লাইসেন্স দিয়ে একজন চালক বেতনভোগী কর্মচারী হিসেবে কোনো মোটরযান চালিয়ে থাকে, তাকে পেশাদার ড্রাইভিং লাইসেন্স বলে।

#### 2. পিএসভি(P.S.V.) লাইসেন্স কাকে বলে?
পিএসভি অর্থ `পাবলিক সার্ভিস ভেহিকেল(Public Service Vehicle)`। ভাড়ায় চালিত যাত্রীবাহী মোটরযান চালানোর জন্য প্রত্যেক চালককে তার লাইসেন্সের অতিরিক্ত হিসেবে পিএসভি লাইসেন্স গ্রহণ করতে হয়।

#### 3. পাবলিক সার্ভিস ভেহিকেল(Public Service Vehicle) কাকে বলে?
যে মোটরযান ভাড়ার বিনিময়ে যাত্রী বহনের জন্য ব্যবহৃত হয়, তাকে পাবলিক সার্ভিস ভেহিকেল বলে। ভাড়ায় চালিত বাস-মিনিবাস, হিউম্যানহলার(লেগুনা), ট্যাক্সিক্যাব ইত্যাদি পাবলিক সার্ভিস ভেহিকেলের অন্তর্ভুক্ত।

#### 4. বাসের আসন সংখ্যা কত?
চালকসহ সর্বনিম্ন ৩২ জন।

#### 5. মিনিবাসের আসন সংখ্যা কত?
চালকসহ সর্বনিম্ন ১৬ জন এবং সর্বোচ্চ ৩১ জন।

#### 6. একজন পেশাদার চালক দৈনিক কত ঘণ্টা গাড়ি চালাবে বা মোটরযানে কর্মঘন্টা কত?
একনাগাড়ে ৫ ঘণ্টার বেশি নয়।
অতঃপর আধাঘণ্টা বিশ্রাম বা বিরতি নিয়ে আবার ৩ ঘণ্টা অর্থাৎ ১ দিনে ৮ ঘণ্টার বেশি নয়।
তবে ১ সপ্তাহে ৪৮ ঘণ্টার বেশি নয়।

#### 7. ইঙ্গিন কাকে বলে?
ইঙ্গিন হচ্ছে এক ধরনের যন্ত্র যেখানে জ্বালানি বা ফ্লুয়েলকে পুড়িয়ে রাসায়নিক শক্তিকে প্রথমে তাপশক্তিতে এবং তাপশক্তিকে পরে যান্ত্রিক শক্তিতে রূপান্তরিত করা হয়।

#### 8. ইঙ্গিনের প্রধান প্রধান কয়েকটি যন্ত্রাংশের নাম কি?
- সিলিন্ডারহেড(Cylinder Head)
- সিলিন্ডারব্লক(Cylinder Block)
- পিস্টন(Piston)
- ক্রাংকশ্যাফট(Crankshaft)
- ক্যাম ও ক্যাম শ্যাফট(Cam & Cam Shaft)
- কানেকটিং রড(Connecting Rod)
- বিয়ারিং(Bearing)
- ফ্লাই হুইল(Flywheel)
- অয়েলপ্যান(Oil Pan) ইত্যাদি।

#### 9. পেট্রোল ইঙ্গিন ও ডিজেল ইঙ্গিনের মধ্যে পার্থক্য কি?
| পেট্রোল ইঙ্গিন | ডিজেল ইঙ্গিন |
| --- | --- |
| পেট্রোল ইঙ্গিনে জ্বালানি হিসেবে পেট্রোল ব্যবহার করা হয় | ডিজেল ইঙ্গিনে জ্বালানি হিসেবে ডিজেল ব্যবহার করা হয় |
| পেট্রোল ইঙ্গিনে স্পার্ক করে ইগনিশন করা হয় | ডিজেল ইঙ্গিনে কমপ্রেশন করে ইগনিশন করা হয় |
| পেট্রোল ইঙ্গিনে কার্বুরেটর থাকে | ডিজেল ইঙ্গিনে কার্বুরেটরের স্থলে ইনজেক্টর থাকে |
| পেট্রোল ইঙ্গিন অটো সাইকেলে কাজ করে | ডিজেল ইঙ্গিন ডিজেল সাইকেলে কাজ করে |

#### 10. কি কি লক্ষণ দেখা দিলে ইঙ্গিন `ওভার হলিং` করার প্রয়োজন হয়?
- ইঙ্গিনে জ্বালানি এবং লুবঅয়েল(মবিল) বেশি খরচ হলে।
- ইঙ্গিন হতে অত্যধিক কালো ধোঁয়া বের হলে।
- বোঝা বহন করার ক্ষমতা কমে গেলে।
- ফার্স্ট গিয়ারে উঁচু রাস্তায় উঠবার সময় ইঙ্গিন গাড়িকে টানতে না পারলে।

#### 11. ইঙ্গিন কুলিঙ্গ সিস্টেমের কাজ বা উদ্দেশ্য কি?
ইঙ্গিনের অতিরিক্ত তাপমাত্রা হ্রাস করে ইঙ্গিনকে কার্যকরী তাপমাত্রায় রাখাই কুলিঙ্গ সিস্টেমের উদ্দেশ্য বা কাজ।

#### 12. রেডিয়েটরের কাজ কি?
রেডিয়েটরের কাজ পানি ঠাণ্ডা করা। রেডিয়েটর হতে ঠাণ্ডা পানি পাম্পের সাহায্যে ওয়াটার জ্যাকেটের মাধ্যমে ইঙ্গিনের বিভিন্ন অংশে পৌঁছে ইঙ্গিনকে ঠাণ্ডা করে এবং গরম অবস্থায় পুনরায় রেডিয়েটরে ফিরে আসে। রেডিয়েটরে এই গরম পানি ঠাণ্ডা হয়ে পুনরায় ইঙ্গিনে যায়।

#### 13. কুলিঙ্গ ফ্যানের কাজ কি?
রেডিয়েটরের ভেতর দিয়ে বাতাস প্রবাহিত করা এবং পানিকে ঠাণ্ডা করা।

#### 14. এয়ার কুলিং সিস্টেমে ইঙ্গিন কিভাবে ঠাণ্ডা হয়?
ইঙ্গিন সিলিন্ডার ও হেডের চতুর্দিকে বেশ কিছু পাতলা লোহার পাত(ফিন) থাকে। বাতাসের সংস্পর্শে এই পাতলা লোহার পাতসমূহ ঠাণ্ডা হয়ে ইঙ্গিনকে ঠাণ্ডা রাখে। যেমন: মোটরসাইকেল, অটোরিক্সা ইত্যাদি গাড়িতে এয়ার কুলিং সিস্টেম দেখা যায়।

#### 15. ওয়াটার কুলিং সিস্টেমে কি ধরনের পানি ব্যবহার করা উচিৎ?
ডিস্টিল্ড ওয়াটারের ন্যায় পরিষ্কার পানি, যেমন-পরিষ্কার পুকুর, নদী ও বৃষ্টির পানি ব্যবহার অরা উচিৎ। সমুদ্রের লবণাক্ত পানি ও লৌহ মিশ্রিত পানি(কোনো কোনো টিউবওয়েলের পানি) ব্যবহার করা উচিৎ নয়।

#### 16. ফ্যানবেল্ট কোথায় থাকে?
ইঙ্গিনের পুলি, ফ্যান পুলি ও ডায়নামো পুলির ওপরে পরানো থাকে।

#### 17. একটি ইঙ্গিন অত্যধিক গরম অবস্থায় চলছে তা কিভাবে বুঝা যায়?
1. ড্যাশবোর্ডে টেম্পারেচার মিটারের কাটা লাল দাগে চলে যাবে
2. ইঙ্গিনে খট খট শব্দ(নকিং) হবে
3. পানি বেশি বাষ্পায়িত হয়ে ওভারফ্লো পাইপ দিয়ে বের হতে থাকবে
4. ক্রমান্বয়ে ইঙ্গিনের শক্তি কমতে থাকবে

#### 18. ইঙ্গিন অতিরিক্ত গরম হলে করণীয় কি এবং এ অবস্থায় গাড়ি চালালে কি অসুবিধা হবে?
প্রথমে ইঙ্গিন বন্ধ করে সুবিধামত স্থানে গাড়ি পার্ক করতে হবে এবং বনেট খুলে ইঙ্গিন ঠাণ্ডা হতে দিতে হবে।
তারপর ইঙ্গিন গরম হওয়ার কারণ অনুসন্ধান করে সেই মোতাবেক প্রয়োজনীয় ব্যবস্থা গ্রহণ করতে হবে।
ইঙ্গিন অতিরিক্ত গরম হলে যে কোনো মুহূর্তে পিস্টন ও বেয়ারিং গলে গিয়ে ইঙ্গিন জ্যাম বা সিজড হয়ে যেতে পারে।
এর ফলে ইঙ্গিন পুনরায় ওভারহলিং করতে হবে, যা অত্যন্ত ব্যয়বহুল।

#### 19. এয়ারক্লিনারের কাজ কি?
বাতাসে যে সমস্ত ধূলিকণা থাকে তা পরিষ্কার করে বিশুদ্ধ বাতাস ইঙ্গিনে সরবরাহ করা। পরিষ্কার বাতাস কার্বুরেটরের মধ্যে পরবেশ না করলে ধূলিকণা পেট্রোলের সাথে মিশ্রিত হয়ে ইঙ্গিনের সিলিন্ডার, পিস্টন এবং পিস্টন রিঙয়ের অতি দ্রুত ক্ষয় সাধন করে।

#### 20. কার্বুরেটরের অবস্থান কোথায় এবং এর কাজ কি?
কার্বুরেটরের অবস্থান ইঙ্গিনের ইনটেক ম্যানিফোন্ডের ওপরে ও এয়ারক্লিনারের নিচে। ফুয়েল ও বাতাসকে নির্দিষ্ট অপুতাপে মিশ্রিত করে ইঙ্গিনে সরবরাহ করাই এর কাজ।

#### 21. ডিস্ট্রিবিউটরের কাজ কি?
প্রত্যেকটি স্পার্ক প্লাগে হাইভোল্টজ কারেন্ট পৌঁছে দেওয়া।

#### 22. কনডেনসারের কাজ কি?
ডিস্ট্রিবিউটরের কনট্যাক্টব্রেকার পয়েন্টকে পুড়ে যাওয়া থেকে রক্ষা করা।

#### 23. স্পার্ক প্লাগ কোথায় থাকে?
পেট্রোল ইঙ্গিনের সিলিন্ডারহেডে।

#### 24. এয়ারলক ও ভেপারলক এর অর্থ কি?
ফুয়েল লাইনে বাতাস প্রবেশের কারণে ফুয়েল সরবরাহ বন্ধ হয়ে যাওয়াকে এয়ারলক বলে।
ফুয়েল লাইন অত্যধিক তাপের সংস্পর্শে আসলে লাইনের ভেতর ভেপার বা বাষ্পের সৃষ্টি হয়। এই বাষ্পের চাপে লাইনের ভেতর ফুয়েল সরবরাহ বন্ধ হওয়াকেই ভেপারলক বলে।

#### 25. কোন কোন ত্রুটির কারণে সাধারণত ইঙ্গিন স্টার্ট হয় না?
1. জ্বালানি (পেট্রোল/ডিজেল/সিএনজি) না থাকলে
2. ব্যাটারিতে চার্জ না থাকলে বা দুর্বল হলে
3. সেলফস্টার্টার ঠিকমত কাজ না করলে
4. কার্বুরেটর ঠিকমত কাজ না করলে
5. ইগনিশন সিস্টেম ঠিকমত কাজ না করলে
6. ডিজেল ইঙ্গিনের জ্বালানি লাইনে বাতাস ঢুকে গেলে

#### 26. কি কি কারণে ইঙ্গিন চালু অবস্থায় বন্ধ হতে পারে?
1. জ্বালানি (পেট্রোল/ডিজেল/সিএনজি) শেষ হয়ে গেলে বা সরবরাহ বন্ধ হয়ে গেলে
2. ডিজেল ইঙ্গিনের জ্বালানি লাইনে বাতাস ঢুকে গেলে
3. স্পার্ক প্লাগে অতিরিক্ত তেল(মবিল) বা কার্বন কমা হলে
4. কার্বুরেটরে ফ্লাডিং অর্থাৎ কার্বুরেটরে অতিরিক্ত জ্বালানি সরবরাহ হলে
5. এক্সিলারেটর প্রয়োজনমত না চেপে ক্লাচ প্যাডেল ছেড়ে দিলে
6. অতিরিক্ত বোঝা বহন করলে

#### 27. ইগনিশন সিস্টেম ঠিক থাকা সত্ত্বেও একটি ঠাণ্ডা ইঙ্গিন স্টার্ট না হলে কি করতে হবে?
মিকচার আরও রিচ করতে হবে (অ্যাক্সিলারেটর দাবায়ে কার্বুরেটর ফ্লাডিং দ্বারা অথবা এয়ার ইনটেক সম্পূর্ণ বন্ধ করে)।

#### 28. ইগনিশন সিস্টেম ঠিক থাকা সত্ত্বেও একটি ইঙ্গিন গরম অবস্থায় স্টার্ট না হলে কি করতে হবে?
মিকচার খুব বেশি রিচ হলে এমনটি হয়। ইগনিশন সুইচ অফ করে এবং থ্রটল্ভালভ সম্পূর্ণ খুলে ইঙ্গিঙ্কে কয়েকবার ঘুরাতে হবে। তারপর থ্রটলভালভ বন্ধ করে ইননিশন সুইচ অন্য করতে হবে।

#### 29. ডিজেল ইঙ্গিনে গভর্নরের কাজ কি?
গভর্নর ডিজেল ইঙ্গিনের ফুয়েল(ডিজেল) সরবরাহ নিয়ন্ত্রণ করে ইঙ্গিনের স্পিড বা গতি নিয়ন্ত্রণ করে।