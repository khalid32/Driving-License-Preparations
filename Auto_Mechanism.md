# অটো-মেকানিজম(Auto Mechanism)
একজন চালক হিসেবে গাড়ী চালানোর জন্য ইঞ্জিনের যে শব যন্ত্রাংশ জানা প্রয়োজন শুধুমাত্র সে শব যন্ত্রাংশগুলো সংক্ষিপ্তভাবে আলোচনা করা হল।

### ইঞ্জিন কি বা কাকে বলে?
যে সকল যন্ত্র জ্বালানী, তেল(Oil), পানি, বায়ু এবং কয়লার দ্বারা তাপ শুক্ত উৎপন্ন করে পরবর্তীতে তাপ শক্তি যান্ত্রিক শক্তিতে রূপান্তরিত করে তাকে ইঞ্জিন বলে।

### ইঞ্জিন কত প্রকার ও কি কি?
**জ্বালানী অনুসারে-**
1. **পেট্রোল ইঞ্জিন**(সিলিন্ডারের বাতাস এবং পেট্রোলের মিক্সার একসাথে প্রবেশ করে)।
2. **ডিজেল ইঞ্জিন**(সিলিন্ডারে শুধুমাত্র বাতাস প্রবেশ করে এবং জ্বালানী হিসেবে ডিজেল ব্যবহার করে)।

**স্ট্রোক অনুসারে-**
1. **টু স্ট্রোক ইঞ্জিন**। যেমনঃ ভাল্ব বিহীন মটর সাইকেল, স্কুটার ইত্যাদি।
2. **ফোর স্ট্রোক ইঞ্জিন**। যেমনঃ বাস, স্ট্রাক, কার ইত্যাদি।

#### টু স্ট্রোক ইঞ্জিন:
এই ইঞ্জিনে কোন প্রকার ভাল্ব ব্যবহার হয় না। পিস্টনই ভাল্বের কাজ করে। এতে একটি ইনলেট ও আউটলেট পোর্ট থাকে। ৩৬০ ডিগ্রী পর পর একবার করে শক্তি পাওয়া যায়। ফলে জ্বালানীর অপচয় বেশী এবং পরিবেশের জন্য বেশী ক্ষতিকর।

#### ফোর স্ট্রোক ইঞ্জিন:
ফোর স্ট্রোক ইঞ্জিনসমূহ ৪টি ঘাতে ইঞ্জিন-এর কার্যক্রম সম্পন্ন হয়। অর্থাৎ ৭২০ ডিগ্রী পর পর একবার করে পাওয়ার(শক্তি) পায়।

1. **সাকশন ইঞ্জিন(Suction Stroke):** পিস্টন নীচের দিকে নামে এগজষ্ট ভাল্ব বন্ধ থাকে এবং ইনটেক ভাল্ব খোলা থাকে।
2. **কম্প্রেশন স্ট্রোক(Compression Stroke):** পিস্টন উপরের দিকে উঠে এবং উভয় ভাল্ব বন্ধ থাকে।
3. **পাওয়ার স্ট্রোক(Power Stroke):** ডিজেল ইঞ্জিনে ইনজেক্টর হতে উচ্চ চাঁপযুক্ত বাতাসে ডিজেল স্প্রে করা হয় এবং বাতাসের প্রজ্বলন ঘটে।
আর পেট্রোল ইঞ্জিন হতে চাঁপযুক্ত বাতাস এবং পেট্রোলের মিশ্রণে স্পার্ক প্লাগের মাধ্যমে মিক্সারে অগুণ ধরে দেয়া হয়। এই সময় উভয় ভাল্ব বন্ধ থাকে এবং পিস্টন নীচের দিকে নামতে থাকে।
4. **এগজস্ট স্ট্রোক(Exhaust Stroke):** এই স্ট্রোক পিস্টন উপরের দিকে উঠে ইনটেক ভাল্ব বন্ধ থাকে এবং এগজষ্ট ভাল্ব খোলা থাকে। এই স্ট্রোককে নির্গমন স্ট্রোককে নির্গমন স্ট্রোকও বলা হয়, যেহেতু পোড়া ধোঁয়া বের হয়ে যায়।

## পেট্রোল ইঞ্জিন ও ডিজেল ইঞ্জিনের পার্থক্য
| পেট্রোল ইঞ্জিন | ডিজেল ইঞ্জিন |
| -- | -- |
| কার্বুরেটর থাকে | হাই প্রেসার পাম্প থাকে |
| স্পার্ক প্লাগ থাকে | ইনজেক্টর থাকে |
| সিলিন্ডারের এয়ার ফুয়েল মিক্সার প্রবেশ করে | সিলিন্ডারে শুধুমাত্র বাতাস প্রবেশ করে |
| ওজনে হালকা | ওজনে ভারী |